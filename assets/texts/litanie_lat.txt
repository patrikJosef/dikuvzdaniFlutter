<b>Litaniae Lauretanae</b>
Kyrie, eleison - Christe, eleison.
Kyrie, eleison. Christe, audi nos. - Christe, exaudi nos.

Pater de caelis, Deus, - miserere nobis.
Fili, Redemptor mundi, Deus, - miserere nobis.
Spiritus Sancte Deus, - miserere nobis.
Sancta Trinitas, unus Deus, - miserere nobis.

Sancta Maria, - ora pro nobis.
Sancta Dei Genetrix,
Sancta Virgo virginum,
Mater Christi,
Mater Ecclesiae,
Mater Divinae gratiae,
Mater purissima,
Mater castissima,
Mater inviolata,
Mater intemerata,
Mater amabilis,
Mater admirabilis,
Mater boni Consilii,
Mater Creatoris,
Mater Salvatoris,
Virgo prudentissima,
Virgo veneranda,
Virgo praedicanda,
Virgo potens,
Virgo clemens,
Virgo fidelis,
Speculum iustitiae,
Sedes sapientiae,
Causa nostrae laetitiae,
Vas spirituale,
Vas honorabile,
Vas insigne devotionis,
Rosa mystica,
Turris Davidica,
Turris eburnea,
Domus aurea,
Foederis arca,
Ianua caeli,
Stella matutina,
Salus infirmorum,
Refugium peccatorum,
Consolatrix afflictorum,
Auxilium Christianorum,
Regina Angelorum,
Regina Patriarcharum,
Regina Prophetarum,
Regina Apostolorum,
Regina Martyrum,
Regina Confessorum,
Regina Virginum,
Regina Sanctorum omnium,
Regina sine labe originali concepta,
Regina in caelum assumpta,
Regina Sanctissimi Rosarii,
Regina familiae,
Regina pacis,

Agnus Dei, qui tollis peccata mundi, 
parce nobis, Domine.
Agnus Dei, qui tollis peccata mundi, 
exaudi nobis, Domine.
Agnus Dei, qui tollis peccata mundi, 
miserere nobis.

<font color="#FF0000">V./</font> Ora pro nobis, Sancta Dei Genetrix, 
<font color="#FF0000">R./</font> Ut digni efficiamur promissionibus Christi.

<font color="#FF0000">V./</font><b>Oremus</b>
Concede nos famulos tuos, quaesumus, Domine Deus, perpetua mentis et corporis sanitate gaudere: et gloriosa beatae Mariae semper Virginis intercessione, a praesenti liberari tristitia, et aeterna perfrui laetitia. Per Christum Dominum nostrum. 
<font color="#FF0000">R./</font> Amen.

<b>Memoráre</b>
Memoráre, o piíssima Virgo María,
non esse audítum a sæculo,
quemquam ad tua curréntem præsidia,
tua implorantem auxília,
tua peténtem suffrágia,
esse derelíctum.

Ego tali animátus confidéntia,
ad te, Virgo Vírginum, Mater, curro,
ad te vénio, coram te gemens peccátor assisto.
 
Noli, Mater Verbi,
verba mea despícere;
sed áudi propítia et exáudi.
Amen.

<b>Angelus Domini</b>
<font color="#FF0000">V./</font> Angelus Domini nuntiavit Mariae.
<font color="#FF0000">R./</font> Et concepit de Spiritu Sancto.
Ave Maria.
<font color="#FF0000">V./</font> Ecce ancilla Domini,
<font color="#FF0000">R./</font> Fiat mihi secundum verbum tuum.
Ave Maria.
<font color="#FF0000">V./</font> Et Verbum caro factum est,
<font color="#FF0000">R./</font> Et habitavit in nobis.
Ave Maria.
<font color="#FF0000">V./</font> Ora pro nobis, sancta Dei Genetrix,
<font color="#FF0000">R./</font> Ut digni efficiamur promissionibus Christi.

Oremus. Gratiam tuam, quaesumus, Domine, mentibus nostris infunde; ut qui, Angelo nuntiante, Christi Filii tui incarnationem cognovimus, per passionem eius et crucem ad resurrectionis gloriam perducamur. Per eumdem Christum Dominum nostrum. 
Amen.

<b>Regina caeli, laetare</b>
Regina caeli, laetare, alleluia,
quia quem meruisti portare, alleluia,
resurrexit sicut dixit, alleluia;
ora pro nobis Deum, alleluia
<font color="#FF0000">V./</font> Gaude et laetare Virgo Maria, alleluia.
<font color="#FF0000">R./</font> Quia surrexit Duminus vere, alleluia.
<font color="#FF0000">V./</font> Oremus:
Deus, qui per resurrectionem Filii tui Domini nostri Jesu Christi mundum laetificare dignetus es: praesta, quaesumes; ut per ejus Genetricem Virginem Mariam perpetuae capiamus gaudiam vitae. Per eundem Christum, Dominum nostrum.
<font color="#FF0000">R./</font> Amen.

<b>Salve Regina</b>
Salve Regina, Mater misericordiae, vita, dulcedo et spes nostra salve.
Ad te clamamus, exsules filii Evae. Ad te suspiramus, gementes et flentes in hac lacrimarum valle.
Eia ergo, advocata nostra, illos tuos misericordes oculos ad nos converte.
Et Jesum, benedictum fructum ventris tui,
nobis post hoc exsilium ostende. O clemens, o pia, o dulcis Virgo Maria.

<b>Sub tuum praesidium</b>
Sub tuum praesidium confugimus, sancta Dei Genitrix; nostras deprecationes ne despicias in necessitatibus, sed a periculis cunctis libera nos semper, Virgo gloriosa et benedicta.

<b>Rosarius</b>
In nómine Patris, et Fílii, et Spíritus Sancti. Amen.

Credo in Deum Patrem omnipoténtem, Creatórem cæli et terræ. 
Et in Iesum Christum, Fílium eius únicum, Dóminum nostrum, qui concéptus est de Spíritu Sancto, natus ex María Vírgine, passus sub Póntio Piláto, crucifíxus, mórtuus, et sepúltus, descéndit ad ínfernos, tértia die resurréxit a mórtuis, ascéndit ad cælos, sedet ad déxteram Dei Patris omnipoténtis, inde ventúrus est iudicáre vivos et mórtuos. Credo in Spíritum Sanctum, sanctam Ecclésiam cathólicam, sanctórum communiónem, remissiónem peccatórum, carnis resurrectiónem, vitam ætérnam. 
Amen.

Pater noster, qui es in cælis, sanctificétur nomen tuum. Advéniat regnum tuum. Fiat volúntas tua, sicut in cælo, et in terra. 
Panem nostrum cotidiánum da nobis hódie, et dimítte nobis débita nostra sicut et nos dimíttimus debitóribus nostris. 
Et ne nos indúcas in tentatiónem, sed líbera nos a malo. 
Amen.

Ave María, grátia plena, Dóminus tecum. Benedícta tu in muliéribus, et benedíctus fructus ventris tui, Iesus. 
Sancta María, Mater Dei, ora pro nobis peccatóribus, nunc, et in hora mortis nostræ. 
Amen.

Glory Be Glória Patri, et Fílio, et Spirítui Sancto. Sicut erat in princípio, et nunc, et semper, et in sæcula sæculórum. 
Amen.

O mi Iesu, indulge peccata nostra, conserva nos ab igne inferni, duc omnes ad cæli
gloriam, præcipue tua misericordia maxime egentes.

Salve Regina.

<font color="#FF0000">V./</font> Ora pro nobis, Sancta Dei Génetrix.
<font color="#FF0000">R./</font> Ut digni efficiámur promissionibus Christi. Amen.

<font color="#FF0000">V./</font> Oremus: 
Deus, cujus Unigénitus, per vitam, mortem et resurrectiónem suam nobis
salútis ætérnæ præmia comparávit: concéde, quæsumus; ut, hæc mystéria sanctíssimo
beátæ Maríæ Virginis Rosário recoléntes; et imitémur quod cóntinent, et quod
promíttunt, assequámur. Per eúmdem Christum Dóminum nostrum. Amen.
