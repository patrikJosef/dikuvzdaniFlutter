<b>Litanie loretánská</b> 
Pane, smiluj se. 2×
Kriste, smiluj se. 2×
Pane, smiluj se. 2×

Bože, náš nebeský Otče, smiluj se nad námi.
Bože Synu, Vykupiteli světa, smiluj se nad námi.
Bože Duchu, svatý, smiluj se nad námi.
Bože v Trojici jediný, smiluj se nad námi.

Svatá Maria, - oroduj za nás.
Svatá Boží Rodičko, 
Svatá Panno panen,
Matko Kristova,
Matko církve,
Matko božské milosti,
Matko nejčistší,
Matko nejcudnější,
Matko neporušená,
Matko neposkvrněná,
Matko láskyhodná,
Matko obdivuhodná,
Matko dobré rady,
Matko Stvořitelova,
Matko Spasitelova,

Panno nejmoudřejší,
Panno úctyhodná,
Panno chvályhodná,
Panno mocná,
Panno dobrotivá,
Panno věrná,
Zrcadlo spravedlnosti,
Trůne moudrosti,
Příčino naší radosti,
Stánku Ducha svatého,
Stánku vyvolený,
Stánku zbožnosti,
Růže tajemná,
Věži Davidova,
Věži z kosti slonové,
Dome zlatý,
Archo úmluvy,
Bráno nebeská,
Hvězdo jitřní,
Uzdravení nemocných,
Útočiště hříšníků,
Těšitelko zarmoucených,
Pomocnice křesťanů,

Královno andělů,
Královno patriarchů,
Královno proroků,
Královno apoštolů,
Královno mučedníků,
Královno vyznavačů,
Královno panen,
Královno všech svatých,
Královno počatá bez poskvrny hříchu dědičného,
Královno nanebevzatá,
Královno posvátného růžence,
Královno rodin,
Královno míru,

Beránku Boží, který snímáš hříchy světa, smiluj se nad námi. 3×

<font color=#FF0000>V./</font> Oroduj za nás, svatá Boží Rodičko,
<font color=#FF0000>L./</font> aby nám Kristus dal účast na svých zaslíbeních.

<font color=#FF0000>V./</font> <b>Modleme se:</b> Všemohoucí, věčný Bože, dej nám, svým služebníkům, stálé zdraví duše i těla a na přímluvu Panny Marie obrať naše trápení v trvalou radost. Skrze Krista, našeho Pána.
<font color=#FF0000>L./</font> Amen.

<b>Memoráre</b>
Pamatuj, Láskyplná Panno Maria,
že od věků nebylo slýcháno, 
abys opustila toho,
kdo se utíkal pod Tvou ochranu,
kdo vzýval Tvou moc, 
kdo prosil o Tvou přímluvu.
V této důvěře se také já k Tobě utíkám,
Panno panen a Matko, 
k Tobě přicházím, před Tebou stojím,
já kající hříšník. 

Dobrá Matko Vtěleného Slova,
neodvracej se od mých slov, 
ale slyš je a vyslyš.
Amen.

<b>Anděl Páně</b> 
<font color=#FF0000>V./</font> Anděl Páně zvěstoval Panně Marii.
<font color=#FF0000>L./</font> A ona počala z Ducha Svatého.
Zdrávas Maria.
<font color=#FF0000>V./</font> Maria řekla: Jsem služebnice Páně,
<font color=#FF0000>L./</font> ať se mi stane podle tvého slova.
Zdrávas Maria.
<font color=#FF0000>V./</font> A Slovo se stalo tělem
<font color=#FF0000>L./</font> a přebývalo mezi námi.
Zdrávas Maria.
<font color=#FF0000>V./</font> Oroduj za nás, svatá Boží Rodičko,
<font color=#FF0000>L./</font> aby nám Kristus dal účast na svých zaslíbeních.

<font color=#FF0000>V./</font> Modleme se: Pane, poznali jsme andělské poselství o vtělení Krista, tvého Syna; vlej nám, prosíme, do duše svou milost, ať nás jeho umučení a kříž přivede k slávě vzkříšení. Skrze Krista, našeho Pána.
<font color=#FF0000>L./</font>
Amen.

<b>Raduj se, Královno nebeská</b> 
<font color=#FF0000>V./</font> Raduj se, Královno nebeská, aleluja,
<font color=#FF0000>L./</font> protože splnil Pán slova svá, aleluja,
<font color=#FF0000>V./</font> z mrtvých vstal, Matko, Ježíš tvůj, aleluja,
<font color=#FF0000>L./</font> u něho za nás oroduj, aleluja.

<font color=#FF0000>V./</font> Raduj se a vesel, Panno Maria, aleluja,
<font color=#FF0000>L./</font> neboť Pán vpravdě z mrtvých vstal, aleluja.

<font color=#FF0000>V./</font> Modleme se: Bože, vzkříšením svého Syna, našeho Pána Ježíše Krista, jsi naplnil svět radostí; na přímluvu jeho Rodičky, Panny Marie, dej, ať dosáhneme radosti života věčného. Skrze Krista, našeho Pána.
<font color=#FF0000>L./</font> Amen.

<b>Pod ochranu tvou</b> 
Pod ochranu tvou se utíkáme, svatá Boží Rodičko. Neodmítej naše prosby v našich potřebách, ale od všeho nebezpečí vysvoboď nás vždycky, Panno slavná a požehnaná! Paní naše, prostřednice naše, orodovnice naše, u Syna nám smilování vypros, Synu svému nás doporuč, k Synu svému nás doprovoď. 

<b>Růženec</b>
Zahájení znamením kříže:
Ve jménu Otce i Syna i Ducha svatého. Amen.

Apoštolské vyznání víry:
Věřím v Boha,
Otce všemohoucího,
Stvořitele nebe i země.

I v Ježíše Krista,
Syna jeho Jediného,
Pána našeho;
jenž se počal z Ducha svatého,
narodil se z Marie Panny,
trpěl pod Ponciem Pilátem,
ukřižován umřel i pohřben jest;
sestoupil do pekel,
třetího dne vstal z mrtvých;
vstoupil na nebesa,
sedí po pravici Boha,
Otce všemohoucího;
odtud přijde soudit živé i mrtvé.

Věřím v Ducha Svatého, svatou církev obecnou,
společenství svatých, odpuštění hříchů,
vzkříšení těla a život věčný. Amen.

Otče náš.
3x Zdrávas.
Při prvním "Zdrávas, Maria" vkládáme za jméno Ježíš slova: v kterého věříme
při druhém: v kterého doufáme
při třetím: kterého nadevšechno milujeme
Sláva.

Desátek:
Otče náš.
následuje 10x Zdrávas.
Za jméno Ježíš vkládáme slova tajemství.

Radostný růženec:
Ježíš, kterého jsi z Ducha svatého počala
Ježíš, s kterým jsi Alžbětu navštívila
Ježíš, kterého jsi v Betlémě porodila
Ježíš, kterého jsi v chrámě obětovala
Ježíš, kterého jsi v chrámě nalezla
Růženec světla
Ježíš, který byl pokřtěn v Jordánu
Ježíš, který zjevil v Káně svou božskou moc
Ježíš, který hlásal Boží království a vyzýval k pokání
Ježíš, který na hoře proměnění zjevil svou slávu
Ježíš, který ustanovil Eucharistii
Bolestný růženec
Ježíš, který se pro nás krví potil
Ježíš, který byl pro nás bičován
Ježíš, který byl pro nás trním korunován
Ježíš, který pro nás nesl těžký kříž
Ježíš, který byl pro nás ukřižován
Slavný růženec
Ježíš, který z mrtvých vstal
Ježíš, který na nebe vstoupil
Ježíš, který Ducha svatého seslal
Ježíš, který tě, Panno, do nebe vzal
Ježíš, který tě v nebi korunoval
 
Po desátém "zdrávasu" následuje 1x Sláva. 
a Fatimský dodatek:
Pane Ježíši, odpusť nám naše hříchy,
uchraň nás pekelného ohně,
přiveď do nebe všechny duše,
zvláště ty, které tvého milosrdenství
nejvíce potřebují.

Závěr:
Zdrávas, Královno.

Oroduj za nás, královno posvátného růžence,
aby nám Kristus dal účast na svých zaslíbeních.

Modleme se:
Bože, tvůj jednorozený Syn nám svým životem, smrtí a zmrtvýchvstáním získal věčnou spásu. Dej nám, prosíme, když v posvátném růženci blahoslavené Panny Marie o těchto tajemstvích rozjímáme, ať také podle nich žijeme a dosáhneme toho, co slibují. Skrze Krista, našeho Pána. 
Amen.
