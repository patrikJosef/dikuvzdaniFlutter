<font color="#FF0000">Antifona:</font> Jeho království je království věčné, a všichni králové mu budou sloužit a budou ho poslouchat.
(<font color="#FF0000">V.D.</font> Aleluja).

1. Proč se pronárody bouří, proč národy kují marné plány?  
2. Srocují se králové země, vládcové se spolu umlouvají proti Hospodinu a pomazanému jeho:
3. «Zpřetrháme jejich pouta, jejich provazy pryč odhodíme».
4. Ten, jenž trůní v nebesích, se směje, Panovníkovi jsou k smíchu.  
5. Jednou k nim promluví v hněvu, ve svém rozlícení je naplní děsem:
6. «Já jsem ustanovil svého krále na Siónu, na své svaté hoře!».
7. Přednesu Hospodinovo rozhodnutí. On mi řekl: «Ty jsi můj syn, já jsem tě dnes zplodil.
8. Požádej, a národy ti předám do dědictví, v trvalé vlastnictví i dálavy země.  
9. Rozdrtíš je železnou holí, rozbiješ je jak nádobu z hlíny».
10. Nuže, králové, mějte rozum, dejte na výstrahu, soudcové země!
11. Služte Hospodinu s bázní a jásejte s chvěním.  
12. Líbejte syna, ať se nerozhněvá, ať na cestě nezhynete, jestliže jen málo vzplane hněvem. Blaze všem, kteří se k němu utíkají!
Sláva.  

<font color="#FF0000">Antifona:</font> Jeho království je království věčné, a všichni králové mu budou sloužit a budou ho poslouchat.
(<font color="#FF0000">V.D.</font> Aleluja).
<font color="#FF0000">V./</font> Pane vyslyš modlitbu mou. 
<font color="#FF0000">L./</font> A moje volání k tobě přijď. 
<font color="#FF0000">Kněží dodávají:</font> 
<font color="#FF0000">V./</font> Pán s vámi. 
<font color="#FF0000">L./</font> I s tebou.  
<font color="#FF0000">V./</font> <b>Modleme se:</b> 
Všemohoucí, věčný Bože, Tys dal svému milovanému Synu
všechnu moc na nebi i na zemi, aby byl Králem všeho tvorstva; dej
ať celá rodina lidstva, rozptýlená zraněním hříchu se podřídí jeho
laskavé moci, neboť On s tebou v jednotě Ducha svatého žije a
kraluje po všechny věky věků. 
<font color="#FF0000">L./</font> Amen.


