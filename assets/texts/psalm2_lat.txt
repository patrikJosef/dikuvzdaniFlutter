<font color="#FF0000">Antifona.</font>  Regnum eius regnum sempiternum est, et omnes reges servient ei et obœdient.
(<font color="#FF0000">V.D.</font> Allelúia).

1. Quare fremuerunt gentes, et populi meditati sunt inania?  
2. Astiterunt reges terrae, et principes convenerunt in unum adversus Dominum, et adversus christum ejus.  
3. Dirumpamus vincula eorum, et projiciamus a nobis jugum ipsorum.  
4. Qui habitat in caelis irridebit eos, et Dominus subsannabit eos.  
5. Tunc loquetur ad eos in ira sua, et in furore suo conturbabit eos.  
6. Ego autem constitutus sum rex ab eo super Sion, montem sanctum ejus, praedicans praeceptum ejus.  
7. Dominus dixit ad me: Filius meus es tu; ego hodie genui te.  
8. Postula a me, et dabo tibi gentes haereditatem tuam, et possessionem tuam terminos terrae.  
9. Reges eos in virga ferrea, et tamquam vas figuli confringes eos.  
10. Et nunc, reges, intelligite; erudimini, qui judicatis terram.  
11. Servite Domino in timore, et exsultate ei cum tremore.  
12. Apprehendite disciplinam, nequando irascatur Dominus, et pereatis de via justa.  
13. Cum exarserit in brevi ira ejus, beati omnes qui confidunt in eo.  

Glória Patri, et Fílio, et Spiritui Sancto. 
Sicut erat v principu, et nunc, et semper, et in sǽcula sæculórum. Amen.  

<font color="#FF0000">Antifona.</font> Regnum eius regnum sempiternum est, et omnes reges servient ei et obœdient.
(<font color="#FF0000">V.D.</font> Allelúia).

<font color="#FF0000">V./</font> Dómine, exaudi orationem meam. 
<font color="#FF0000">R./</font> Et clamor meus ad te véniat.  

Kněží navíc:
<font color="#FF0000">V./</font> Dominus vobiscum. 
<font color="#FF0000">R./</font> Et cum spiritu tuo.  

<font color="#FF0000">V./</font><b>Oremus.</b>
Omnipotens sempitérne Deus, qui in dilécto Fílio tuo, universórum Rege, ómnia instauráre voluísti: concéde propítius; ut cunctæ famíliæ géntium, peccáti vúlnere disgregátæ, eius suavíssimo subdántur império: Qui tecum vivit et regnat in unitáte Spíritus Sancti Deus: per ómnia sǽcula sæculórum. 
<font color="#FF0000">R./</font> Amen. 


