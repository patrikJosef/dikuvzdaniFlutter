<b>Cánticum Trium Puerórum</b>

<font color=#FF0000>Antíphona.</font> Trium puerórum cantémus hymnum, quem cantábant sancti in camíno ignis, be­ne­di­céntes Dóminum <font color=#FF0000>(T. P. Allelúia).</font>
 
<b>Dan. 3, 57-88 et 56</b>  
1. Benedícite, ómnia ópera Dómini, Dómino, laudáte et su­per­exal­táte eum in sǽcula.  
2. Benedícite, cæli, Dómino, benedícite, ángeli Dómini, Dómino.  
3. Benedícite, aquæ omnes, quæ super cælos sunt, Dómino, benedícat omnis virtus, Dómino.  
4. Benedícite, sol et luna, Dómino, benedícite, stellæ cæli, Dómino.  
5. Benedícite, omnis imber et ros, Dómino, benedícite, omnes venti, Dómino.  
6. Benedícite, ignis et æstus, Dómino, benedícite, frigus et æstus, Dómino.  
7. Benedícite, rores et prúina, Dómino, benedícite, gelu et frigus, Dómino.  
8. Benedícite, glácies et nives, Dómino, benedícite, noctes et dies, Dómino.  
9. Benedícite, lux et ténebræ, Dómino, benedícite, fúlgura et nubes, Dómino.  
10. Benedícat terra Dóminum, laudet et su­per­exáltet eum in sǽcula.  
11. Benedícite montes et colles, Dómino, benedícite, univérsa germinántia in terra, Dómino.  
12. Benedícite, mária et flúmina, Dómino, benedícite, fontes, Dómino.  
13. Benedícite, cete et ómnia, quæ movéntur in aquis, Dómino, benedícite, omnes vólucres cæli, Dómino.  
14. Benedícite, omnes béstiæ et pécora, Dómino, benedícite, fílii hóminum, Dómino.  
15. Bénedic, Ísraël, Dómino, laudáte et su­per­exal­táte eum in sǽcula.  
16. Benedícite, sacerdótes Dómini, Dómino, benedícite, servi Dómini, Dómino.  
17. Benedícite, spíritus et ánimæ iustórum, Dómino, benedícite, sancti et húmiles corde, Dómino.  
18. Benedícite, Ananía, Azaría, Mísaël, Dómino, laudáte et su­per­exal­táte eum in sǽcula.  
19. Benedicámus Patrem et Fílium cum Sancto Spíritu; laudémus et su­per­exal­témus eum in sǽcula.  
20. Benedíctus es in firmaménto cæli et laudábilis et gloriósus in sǽcula. 
 
<b>Psalmus 150</b>  
1. Laudáte Dóminum in sanctuário eius, laudáte eum in firmaménto virtútis eius.  
2. Laudáte eum in magnálibus eius, laudáte eum secúndum mul­ti­túdinem mag­ni­túdinis eius.  
3. Laudáte eum in sono tubæ, laudáte eum in psaltério et cíthara.  
4. Laudáte eum in týmpano et choro, laudáte eum in chordis et órgano.  
5. Laudáte eum in cýmbalis be­ne­so­nántibus, laudáte eum in cýmbalis iu­bi­la­tiónis: omne quod spirat, laudet Dóminum. 
 
Glória Patri, et Fílio, et Spirítui Sancto. 
Sicut erat in princípio, et nunc, et semper, et in sǽcula sæculórum. Amen. 
 
<font color=#FF0000>Antiphona.</font> Trium puerórum cantémus hymnum, quem cantábant sancti in camíno ignis, be­ne­di­céntes Dóminum (T. P. Allelúia). 
 
<font color=#FF0000>Omnes exsúrgunt, et qui preces moderátur dicit:</font> 
 
<font color=#FF0000>V./</font> Kyrie, eléison. 
<font color=#FF0000>R./</font> Christe, eléison. Kyrie, eléison. 
 
Pater noster. 
 
<font color=#FF0000>V./</font> Et ne nos indúcas in ten­ta­tiónem. 
<font color=#FF0000>R./</font> Sed líbera nos a malo. 
<font color=#FF0000>V./</font> Con­fi­teántur tibi, Dómine, ómnia ópera tua. 
<font color=#FF0000>R./</font> Et Sancti tui benedícant tibi. 
<font color=#FF0000>V./</font> Exsultábunt sancti in glória. 
<font color=#FF0000>R./</font> Lætabúntur in cubílibus suis. 
<font color=#FF0000>V./</font> Non nobis, Dómine, non nobis. 
<font color=#FF0000>R./</font> Sed nómini tuo da glóriam. 
<font color=#FF0000>V./</font> Dómine, exáudi oratiónem meam. 
<font color=#FF0000>R./</font> Et clamor meus ad te véniat. 
<font color=#FF0000>Sacerdotes addunt:</font> 
<font color=#FF0000>V./</font> Dóminus vobíscum. 
<font color=#FF0000>R./</font> Et cum spí­ri­tu tuo.  
<font color=#FF0000>V./</font> <b>Orémus</b>
Deus, qui tribus púeris mitigásti flammas ígnium, concéde propítius; ut nos fámulos tuos non exúrat flamma vitiórum. 
 
Actiónes nostras, quǽsumus, Dómine, aspirándo prǽveni et adiuvándo proséquere: ut cuncta nostra orátio et operátio a te semper incípiat, et per te cœpta finiátur. 
 Da nobis, quǽsumus, Dómine, vitiórum nostrórum flammas extínguere; qui beato Lauréntio tribuísti tor­men­tórum suórum incéndia superáre. Per Christum Dóminum nostrum.
<font color=#FF0000>R./</font> Amen. 